<table><tl><th><a rel="license" href="http://creativecommons.org/licenses/by-nc-sa/4.0/"><img alt="Licenza Creative Commons" style="border-width:0" src="https://i.creativecommons.org/l/by-nc-sa/4.0/88x31.png" /></a><br><p align=center>Quest'opera è distribuita con Licenza <a rel="license" href="http://creativecommons.org/licenses/by-nc-sa/4.0/">Creative Commons Attribuzione - Non commerciale - Condividi allo stesso modo 4.0 Internazionale</a>.</p></th></tl></table>

### See what you like?
Se questi appunti sono di tuo gradimento / ti sono stati utili, per favore dai il tuo contributo:
- [Segnala gli errori](mailto:emanueledamico1504@virgilio.it)
- [Offrimi un caffè](https://paypal.me/PioApocalypse)

# Cos'è Triennalia?
Triennalia è una repository contenente appunti digitali di alcune materie del Corso di Laurea Triennale di Ingegneria Meccanica, che ho seguito a partire dal 2017 presso l'Università degli Studi di Salerno. Gli appunti "testuali" sono stati scritti con tool come Word o LibreOffice, e dove possibile direttamente in LaTeX; gli appunti "disegnati" sono stati scritti con una One by Wacom® Medium usando il software Xournal++, e i sorgenti (.xopp) richiedono tale programma per potere essere modificati.

I file originali possono essere scaricati, aperti, esportati in PDF o altri formati, stampati e - entro un certo estento - modificati; i file sono protetti e distribuiti sotto licenza [Creative Commons BY-NC-SA 4.0](https://creativecommons.org/licenses/by-nc-sa/4.0/), che permette la **condivisione**, la **ridistribuzione** e l'**adattamento** del materiale sotto le condizioni di **_Attribuzione_** (deve sempre figurare il mio nome reale o quantomeno il mio pseudonimo), **_Non commerciale_** (vietata la vendita a prezzo diverso da quello di stampa) e **_ShareAlike_** (qualsiasi opera derivata deve essere distribuita sotto Creative Commons).
Per favore, evitate di ridistribuirli tramite cloud per pubblicizzare associazioni o eventi.

### Perché esiste Triennalia?
**Perché la conoscenza del futuro è [open](https://it.wikipedia.org/wiki/Conoscenza_aperta).** Con un grandissimo dito medio alzato verso chiunque si opponga a questa affermazione. E nel mio piccolo voglio fare la mia parte, pubblicando i miei appunti sui quali ho studiato in questi anni di triennale, sperando nel frattempo di inspirare chiunque prenda qualcosa da questa repository a pubblicare a sua volta i propri appunti una volta che ha finito di usarli. E non per vantarmi, ma nel mio piccolo posso affermare quasi sicuramente di esserci riuscito almeno una volta.

Potrei poi anche citare quei santi uomini che mi hanno permesso di superare alcuni tra gli esami più difficili del Corso di Laurea, pubblicando i propri appunti o inviandomeli personalmente in maniera del tutto gratuita, oppure quei siti che per poco e niente mettono a disposizione un universo di conoscenze di base e non. Diciamo che lo faccio anche per "sdebitarmi" nei loro confronti, restituendo qualcosa di quello che ho ricevuto.

### Quali materie trovo su Triennalia?
Tutte le materie di cui ho scritto appunti digitali prima o dopo aver dato l'esame.
Se ho appunti scritti di mio pugno, in formato digitale e ne detengo i diritti (quindi niente citazioni da libri, materiale di docenti, prove d'esame di docenti, ecc...), questi si trovano qui. La lista completa di materie reperibili su questa repository:
- Impianti di Condizionamento, 6 CFU
- ~~Meccanica Razionale, 6 CFU~~ (abbandonato)
- Scienza delle Costruzioni, 6 CFU
- Macchine e Sistemi Energetici, 12 CFU (escluso il motore a combustione interna)
- In espansione...

E basta, per ora. Purtroppo al momento la mia carriera ha la priorità. Se avrò tempo libero da dedicare a questo progetto, cercherò di espanderlo il più possibile in futuro. È vero, anche io beneficio di questi appunti, ma scriverli mi richiede molto più tempo di quanto ci voglia a studiare direttamente da un libro o dagli schizzi presi a lezione. Se in futuro le cose andranno meglio, potrei anche portare a compimento il progetto. Se ciò dovesse avvenire, mi occuperei probabilmente prima degli esami del primo anno, dei quali conservo buoni appunti cartacei.

### Usando questi appunti supererò l'esame/prenderò 30?
Non necessariamente. E se effettivamente ci riuscirai, non sarà grazie a questi appunti.

Gli appunti di un collega sono un mezzo per capire una materia, recuperare *quel* determinato argomento che non sei riuscito a capire a lezione, tenere traccia di tutto quello che hai imparato dall'inizio del corso e molto altro. Non sono sufficienti a causare da soli il tuo *successo* - e, se ho fatto bene la mia parte, non sono sufficienti nemmeno a causare da soli il tuo *fallimento*. In altre parole, non dipendere esclusivamente da essi e possibilmente segnala eventuali errori se ti accorgi della loro esistenza.

Diciamo che l'esame si supera **con** gli appunti, non **per** gli appunti. *Ma dove l'avrò già sentita questa...?*

### Posso usare questi appunti per dare ripetizioni?
Domandati prima: *Ho qualcosa da aggiungere a questi appunti?* Indipendentemente dalla risposta sei libero di usare questi appunti nei limiti della licenza; se la risposta è no, forse semplicemente non è il caso.

## Domande tecniche
### Cosa sono questi file?
All'interno delle cartelle di questa repository troverete:
- Un file di testo .md contenente la lista degli argomenti trattati;
- Sorgenti degli appunti digitali in formato .xopp, .draw, .docx o qualsiasi altro formato io abbia utilizzato;
- Documenti PDF contenenti gli appunti completi.
- Eventuali[^esercizi] esercitazioni, nei limiti di quanto descritto sopra.

[^esercizi]: Per il momento non sono disponibili esercizi.

### Cosa sono i file sorgente?
In estrema sintesi i file sorgente sono file modificabili contenenti le informazioni originali degli appunti, dai quali sono poi ottenuti i PDF. Ce ne sono di vari tipi/formati e ognuno ha bisogno di un programma specifico per essere aperto.

* I file **plain text** e **PDF** possono essere aperti liberamente da una vasta quantità di programmi, browser compresi.
* I file **Xopp** possono essere aperti solo da Xournal++, il programma che ho usato per la realizzazione dei miei appunti con tavoletta grafica; il programma in questione è open source, scaricabile dalla sua [repository ufficiale](https://github.com/xournalpp/xournalpp/releases) ed è installabile via eseguibile su MacOS, Windows e Ubuntu (compilabile su tutto il resto).
* I file **Draw** possono essere aperti tramite [draw.io](https://https://app.diagrams.net/) (programma online, ma [installabile offline come app](https://get.diagrams.net/)), e contengono generalmente mappe concettuali.
* I file di testo (.doc, .docx, .odt, ecc...) si aprono con LibreOffice, ma alcuni file richiedono necessariamente Microsoft Word (2016 o superiore) per essere visualizzati correttamente; inutile dire che sto cercando di sbarazzarmi di tali file riscrivendone i contenuti in un altro formato.

### Cos'è Xournal/Xournal++?
È, a mio parere, il miglior software mai creato per quello che avevo in mente di fare io, cioè *scrivere i miei appunti con carta e penna e averli disponibili anche in copia digitale*. Carta e penna non sono molto ecologici, e onestamente le scansioni erano povere di qualità e scomode da ottenere senza uno scanner buono. Su OneNote stendiamo un velo pietoso, siccome non conosco un altro programma con un numero così elevato di problemi e con bug così inconsistenti.

"Eh ma anche Xournal++ ha una marea di bug". Sicuramente, ma sono più consistenti, prevedibili e a volte evitabili. E molti sono presenti solo sulla versione Windows.

Inoltre, Xournal++ ha un bel po' di roba carina, è compatibile con molte tavolette grafiche, permette di annotare PDF, di esportare in PNG (trasparente e non) e tanto altro. Perfetta alternativa open source soprattutto se si è interessati alla scrittura di appunti digitali.

### Posso contribuire?
Per ora non attivamente (niente pull-request), ma se avete da segnalare errori o da suggerire modifiche particolari sono sempre disponibile. Il miglior contributo che possiate dare è appunto la segnalazione degli errori - *«Segnala un errore, salva un esame»*.
Le pull-request saranno rifiutate, per favore contattatemi direttamente se avete in mente qualcosa che dovrei aggiungere o cambiare. [Lascio qui il mio link Telegram](https://t.me/pioapocalypse).

Un altro contributo importante, se siete soddisfatti del lavoro dietro questa repository, è la donazione. Sono pur sempre uno studente, e un contributo anche minimo fa sempre comodo. [Dona su PayPal](https://paypal.me/PioApocalypse)
